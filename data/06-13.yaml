---
id: 1
day: 13
month: 6
year: 1526
title: W Gdańsku na Długim Targu ścięto 13 przywódców luterańskiego buntu mieszczan
content: >- 
     {{{13 czerwca 1526}}} roku w Gdańsku na Długim Targu ścięto 13 przywódców
     buntu luterańskich mieszczan przeciw władzom miasta i duchowieństwu katolickiemu. 
     Mieszczanie gdańscy w styczniu poprzedniego roku dokonali rewolty obalając burmistrza
     oraz wprowadzając zmiany religijne w duchu nauk Marcina Lutra. Zmiany te nie zostały
     zaakceptowane przez Zygmunta Starego mimo deklaracji gdańszczan o niezmiennej wierności
     wobec Korony. Od kwietnia 1526 r. król przebywał w mieście wraz z wojskiem i zajmował się 
     przywracaniem panującej wiary i porządku, przywrócono patrycjuszowskie władze, 
     wznawiano katolickie msze w kościołach.[1][2] 
     Część luterańskich kaznodziejów uciekła, część została przewieziona do Malborka, 
     gdzie mieli zostać straceni, zmianę wyroku na wygnanie z Prus Królewskich 
     wyprosił u króla książę Albrecht Hohenzollern. Luterańscy mieszkańcy Gdańska, 
     otrzymali dwa tygodnie na powrót na łono kościoła rzymskiego lub emigrację, księża
     katoliccy sympatyzujący z Lutrem jedynie dobę na podobną decyzję.[3] Twarde działania
     Zygmunta Starego nie wykorzeniły jednak protestanckich sympatii gdańskich mieszczan,
     czemu sprzyjało sąsiedztwo luterańskich Prus Książęcych. W latach 1557/58 Gdańsk,
     Toruń i Elbląg uzyskały od Zygmunta II Augusta przywileje religijne, nie tyle
     przyznające pełną wolność wyznania ile prawo do wyznawania protestantyzmu 
     w wybranych świątyniach i przyjmowanie Komunii pod dwoma postaciami, ograniczone 
     czasowo, był to jednak wyłom w dotychczasowych zakazach i początek jawnego rozwoju  
     luteranizmu w Prusach Królewskich.      
contentTwitter: >-
     13 czerwca 1526 roku w Gdańsku na Długim Targu ścięto 13 przywódców luterańskiego
     buntu mieszczan przeciw władzom miasta i duchowieństwu katolickiemu.   
location: Gdańsk
geo: 54.348,18.6438
people: Zygmunt I Stary; Zygmunt II August
keywords: Prusy; reformacja 
image: 
imageInfo: 
sources: 
    - id: 1
      value: Stanisław Grzybowski, "Dzieje Polski i Litwy (1506-1648)", Wielka Historia Polski t.4, Kraków 2000, str. 63-65
      urlName: 
      url: 
    - id: 2
      value: Wikipedia
      urlName: Reformacja w Polsce 
      url: https://pl.wikipedia.org/wiki/Reformacja_w_Polsce
    - id: 3
      value: old.luteranie.pl
      urlName: Rozwój Reformacji na Pomorzu (Janusz Małłek)
      url: http://old.luteranie.pl/www/biblioteka/dhistoria/pomorze-mallek.htm
    