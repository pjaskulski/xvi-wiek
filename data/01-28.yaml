---
id: 1
day: 28
month: 1
year: 1573
title: Na sejmie konwokacyjnym w Warszawie uchwalono konfederację warszawską
content: >- 
    {{{28 stycznia 1573}}} roku w Warszawie sejm konwokacyjny zwołany po śmierci
    Zygmunta II Augusta uchwalił postanowienia zwane konfederacją warszawską.[1] 
    Zapewniały one wolność wyznania szlachcie w Rzeczypospolitej Obojga Narodów,
    równouprawnienie innowierców z katolikami, zabraniały władzom świeckim wspierania
    instytucji kościelnych w prześladowaniach religijnych. Konfederacja nadawała
    też szlachcie prawo do narzucania swojej religii poddanym. Podstawowym celem
    uchwały było zapewnienie pokoju religijnego, na czym zależało zarówno szlachcie
    katolickiej jak i protestantom. W tym okresie bowiem - pod koniec panowania 
    Zygmunta Augusta i tuż po jego śmierci - dochodziło w Rzeczypospolitej do 
    konfliktów na tle wyznaniowym np. w Krakowie, gdzie zniszczono zbór kalwiński
    i zdewastowano protestancki cmentarz, czy w Elblągu gdzie z kolei mieszczanie 
    wyznania protestanckiego przejęli kościoły katolickie, wprowadzając wyłączność 
    kultu protestanckiego.[10] W redakcji tekstu konfederacji brali udział duchowni 
    katoliccy a komisji przewodniczył biskup kujawski Stanisław Karnkowski, 
    jednak pod uchwałą podpisał się tylko Franciszek Krasiński, biskup krakowski 
    oraz biskup kamieniecki Dionizy Secygniowski. \\ 
    Swoboda religijna otrzymana przez stan szlachecki była dużo 
    większa niż podobne postanowienia nadane szlachcie austriackiej dwa lata wcześniej 
    przez cesarza Maksymiliana II - tam wolność religijna (poza katolikami) objęła 
    tylko luteran.[2] Dalej w kwestii wolności wyznania szły za to postanowienia 
    edyktu z Torda, przyjętego przez zgromadzenie narodowe Siedmiogrodu 28 stycznia 
    1568 r.[9] \\
    Z czasem znaczenie konfederacji warszawskiej słabło wobec postępującej 
    kontrreformacji.W 1638 roku wyrokiem sądu sejmowego zamknięto słynną z wysokiego 
    poziomu nauczania szkołę protestancką - Akademię Rakowską.[7]
    Wyznawcy prawosławia cieszyli się w Królestwie Polskim równouprawnieniem od czasów
    Kazimierza Wielkiego, zaczęło się to jednak zmieniać od zawarcia w 1596 r. 
    unii brzeskiej. W 1676 r. zakazano im kontaktów z patriarchatem konstantynopolitańskim, w 1699 
    roku zabroniono dostępu do urzędów miejskich.[11]
    W 1718 roku usunięto z Sejmu ostatniego innowierczego posła - Andrzeja 
    Piotrowskiego, posła z ziemi wieluńskiej.[5][6] W 1724 roku w Toruniu doszło 
    do zamieszek między katolikami a protestantami, ukarano jednak tylko stronę 
    protestancką, 10 mieszczan (w tym burmistrza) ścięto, odebrano protestantom 
    toruński kościół NMP a ich szkołę - Gimnazjum Akademickie - polecono przenieść 
    poza mury miasta. Sprawa odbiła się szerokim echem w Europie, pokazywana 
    jako przykład polskiej nietolerancji i prześladowań religijnych.[4][8] 
    Tekst konfederacji warszawskiej umieszczony został w 2003 r. na liście 
    UNESCO {Pamięć świata}. W grudniu 2017 roku Sejm odrzucił projekt uchwały 
    dotyczący uczczenia jubileuszu 500 lat reformacji.[3]
contentTwitter: >-
    28 stycznia 1573 roku w Warszawie sejm konwokacyjny zwołany po śmierci
    Zygmunta II Augusta uchwalił postanowienia zwane konfederacją warszawską.
location: Warszawa
geo: 52.2476,21.0138
people: Piotrowski Andrzej; Zygmunt II August; Maksymilian II Habsburg; Karnkowski Stanisław; Krasiński Franciszek
keywords: reformacja; kontrreformacja; sejm
image: 
imageInfo: 
sources: 
    - id: 1
      type: internet
      value: Wikipedia
      page: 
      urlName: Konfederacja warszawska (1573)
      url: https://pl.wikipedia.org/wiki/Konfederacja_warszawska_(1573)
    - id: 2
      type: internet
      value: Wikipedia
      page: 
      urlName: Maximilian_II
      url: "https://de.wikipedia.org/wiki/Maximilian_II._(HRR)#Religionspolitik"
    - id: 3
      type: internet
      value: Archiwum prac sejmu (www.sejm.gov.pl)
      page: 
      urlName: Sejm VIII kadencji
      url: http://www.sejm.gov.pl/Sejm8.nsf/agent.xsp?symbol=glosowania&NrKadencji=8&NrPosiedzenia=54&NrGlosowania=22
    - id: 4
      type: internet
      value: Wikipedia
      page: 
      urlName: Tumult toruński
      url: https://pl.wikipedia.org/wiki/Tumult_toru%C5%84ski
    - id: 5
      type: reference
      value: jasienica_1965b
      page: str. 147 
      urlName:
      url: 
    - id: 6
      type: internet
      value: Archiwa spraw dysydentów na sejmie w Grodnie, 1718 
      page: 
      urlName: Archiwum Państwowe w Poznaniu
      url: https://www.wbc.poznan.pl/dlibra/publication/41457/edition/58383
    - id: 7
      type: internet
      value: Wikipedia
      page: 
      urlName: Akademia Rakowska
      url: https://pl.wikipedia.org/wiki/Akademia_Rakowska
    - id: 8
      type: reference
      value: jasienica_1965b
      page: str. 135
      urlName:
      url:
    - id: 9
      type: internet
      value: Wikipedia
      page:
      urlName: Edict of Torda
      url: https://en.wikipedia.org/wiki/Edict_of_Torda
    - id: 10
      type: reference
      value: grzybowski_2000
      page: str. 158-159
      urlName:
      url:
    - id: 11
      type: reference
      value: mironowicz_1999
      page: str. 104
      urlName:
      url: 