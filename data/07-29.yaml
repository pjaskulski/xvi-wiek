---
id: 1
day: 29
month: 7
year: 1571
title: Flotylla duńska napadła na port w Pucku 
content: >- 
    {{{29 lipca 1571}}} roku flotylla 8 okrętów duńskich po dowództwem admirała
    Jerzego Daa (duń. Jørgen Erikssen? Daa) napadła na port w Pucku, będący wówczas siedzibą polskiej floty 
    kaperskiej.[1][2] Duńczycy zdobyli i uprowadzili do Kopenhagi 4 okręty kaperskie 
    oraz 5 zdobycznych statków handlowych, duńskich i lubeckich. Wcześniej w okolicach 
    Helu flotylla duńska zniszczyła 2 inne okręty kaperskie, w efekcie tych działań trzecia 
    część floty strażników morza przestała istnieć. Uprowadzone statki i okręty oraz
    26 jeńców (w tym jednego z kapitanów straży) Duńczycy przywieźli do Kopenhagi,
    następnie kaprów uznanych za piratów ścięto w Helsingör i pochowano na plaży. 
    Straty polskie, choć dotkliwe, nie spowodowały zaprzestania działalności kaprów,
    dlatego Duńczycy już w sierpniu wyprawili kolejną flotę dowodzoną przez admirała 
    Sylwestra Franka (duń. Sylvester Francke[3]), która dotarła w pobliże Gdańska. Tym razem jednak
    nie odniosła większych sukcesów, gdyż okręty straży schroniły się zawczasu w porcie
    gdańskim wpuszczone tam na wyraźny rozkaz Zygmunta Augusta. 
contentTwitter: >-
    29 lipca 1571 roku duńska flotylla admirała Jerzego Daa napadła na port w Pucku
    uprowadzając 4 okręty polskiej floty kaperskiej oraz 5 statków handlowych
    zdobytych wcześniej przez kaprów.
location: Puck
geo: 54.7212,18.4116
people: Zygmunt II August; Daa Jerzy; Frank Sylwester
keywords: morze
image: 
imageInfo: 
sources: 
    - id: 1
      type: reference
      value: bodniak_1946
      page: str. 169
      urlName:
      url: 
    - id: 2
      type: note
      value: >- 
        Inne źródła podają najczęściej, że dowódcą lipcowej wyprawy floty duńskiej
        na Puck był Sylwester Frank np. praca "Marynarka w Polsce" Aleksandra Czołowskiego
        z 1922 roku i publikacje z niej korzystające. Tą informację podważył S. Bodniak w 1946 r. 
      page:
      urlName:
      url:
    - id: 3
      type: internet
      value: Dansk Biografisk Leksikon
      page:
      urlName: Sylwester Francke
      url: https://biografiskleksikon.lex.dk/Sylvester_Francke
  