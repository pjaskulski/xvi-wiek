---
id: 1
day: 14
month: 6
year: 1571
title: Zwodowano kadłub królewskiego galeonu "Smok"
content: >- 
     {{{14 czerwca 1571}}} roku w Elblągu zwodowano kadłub okrętu wojennego, galeonu[4]
     dla którego przyjmuje się dziś nazwę "Smok" - od figury smoka na dziobie okrętu.[1]
     Budowę rozpoczęto rok wcześniej, pod kierownictwem sprowadzonych z Wenecji mistrzów:
     Dominika Zaviazelo i Jakuba di Salvatore, którzy zarządzali pracą miejscowych
     cieśli i robotników nad brzegiem rzeki Elblążki. Okręt w zamyśle Zygmunta Augusta
     miał być początkiem prawdziwej floty królewskiej, dotychczasowe polskie działania 
     na morzu Bałtyckim opierały się bowiem na okrętach kaperskich. Prace finansowane 
     były przez Komisję Morską a koszty wyniosły ponad 7000 złotych oraz wydane 
     osobno przez skarb pruski prawie 650 grzywien na wynagrodzenie mistrzów weneckich. 
     Oprócz dużego dwumasztowego[6] galeonu budowano także dwa statki pomocnicze: 
     "fregatę" (fragada) - jednomasztową jednostkę z 8 wiosłami oraz mniejszą łódź - "bat" 
     również z jednym masztem. Mniejsze jednostki zbudowano, "fregatę" wysłano 
     nawet na Hel, natomiast prace nad wyposażeniem galeonu trwały do 1572 roku.[3] 
     Zakupiono przewidywane uzbrojenie w postaci 30 dział, lecz prac nad okrętem 
     nigdy nie ukończono, przede wszystkim z powodu śmierci Zygmunta II Augusta 
     w 1572 roku.[2] Galeon pozostawał w okresie bezkrólewia pod opieką
     Jana Kostki, który finansował jego konserwację. Wiadomo, że istniał jeszcze
     w 1577 roku, kiedy to w czasie pożaru Elbląga wywołanego przez flotę duńską
     ścięto maszty okrętu by zapobiec rozprzestrzenianiu się ognia na pobliski most.
     O jego dalszych losach nie mamy dziś żadnych pewnych informacji.[5] 
contentTwitter: >-
     14 czerwca 1571 roku w Elblągu zwodowano kadłub okrętu wojennego, galeonu
     dla którego przyjmuje się dziś nazwę "Smok", od figury smoka na dziobie okrętu.
location: Elbląg
geo: 54.1632,19.4077
people: Zygmunt II August; Kostka Jan
keywords: morze 
image: model_weneckiego_galeonu.jpg
imageInfo: >- 
     Na zdjęciu: galeon, Wenecja, XVI wiek. Drewniany model z Museo Storico Navale, Wenecja (Myriam Thyes, commons.wikimedia.org)
sources: 
    - id: 1
      value: Kazimierz Lepszy, "Zarys dziejów marynarki polskiej", Kraków 1947, str. 19
      urlName: 
      url: 
    - id: 2
      value: Wikipedia
      urlName: Smok (1571)
      url: https://pl.wikipedia.org/wiki/Smok_(1571)
    - id: 3
      value: Stanisław Bodniak, "Polska a Bałtyk za ostatniego Jagiellona", Pamiętnik Biblioteki Kórnickiej 3, 1946, str. 138-139
      urlName: 
      url:
    - id: 4
      value: Istnieje teoria, że okręt ten nie był wcale galeonem, lecz galerą zob. Bohdan Andrzej Kuliński, "Okręt Jego Królewskiej Mości Zygmunta II Augusta. Historia galeonu, który nie był galeonem", Warszawska Firma Wydawnicza, 2012   
      urlName:
      url:
    - id: 5
      value: Odnaleziono zapiski dotyczące rozebrania w 1587 okrętu w Elblągu "dla starości spróchniałego", nie wiadomo jednak czy chodzi o galeon Zygmunta (zob. Wikipedia wyżej) 
      urlName: 
      url:
    - id: 6
      value: Dwa maszty wynikają wprost z publikacji S. Bodniaka i z rejestru wydatków podskarbiego Jana Bąkowskiego, choć są tam zapisy sugerujące że masztów mogło być więcej, późniejsze rekonstrukcje (Mieczysław Boczar, 1973) sugerują 3 maszty.
      urlName:
      url:  
    